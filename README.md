# goit-js-hw-07

# Критерії приймання

- Створено репозиторій `goit-js-hw-07`.
- Домашня робота містить два посилання: на вихідні файли і робочу сторінку на `GitHub Pages`.
- В консолі відсутні помилки і попередження під час відкриття живої сторінки завдання.
- Імена змінних і функцій - зрозумілі та описові.
- Код відформатований за допомогою `Prettier`.

## Стартові файли

<a href="https://basiclightbox.electerious.com/">Завантажуй стартові файли</a> з базовою розміткою, готовими стилями та підключеними файлами скриптів для кожного завдання. Скопіюй їх собі у проект.

Файл `gallery-items.js` містить масив `galleryItems`, який містить об'єкти з інформацією про зображення: маленьке (прев`ю), оригінальне (велике) і опис. Ми вже підключили його до кожного з JS-файлів проекту.

## Завдання 1 - галерея зображень

Створи галерею з можливістю кліку по її елементах і перегляду повнорозмірного зображення у модальному вікні. Подивися демо відео роботи галереї.

Виконуй це завдання у файлах `01-gallery.html` і `01-gallery.js`. Розбий його на декілька підзавдань:

- Створення і рендер розмітки на підставі масиву даних `galleryItems` і наданого шаблону елемента галереї.
- Реалізація делегування на `div.gallery` і отримання `url` великого зображення.
- Підключення скрипту і стилів бібліотеки модального вікна <a href="https://basiclightbox.electerious.com/">basicLightbox</a>. Використовуй <a href="https://www.jsdelivr.com/package/npm/basiclightbox?path=dist">CDN сервіс jsdelivr</a> і додай у проект посилання на мініфіковані (`.min`) файли бібліотеки.
- Відкриття модального вікна по кліку на елементі галереї. Для цього ознайомся з <a href="https://github.com/electerious/basicLightbox#readme">документацією</a> і <a href="https://github.com/electerious/basicLightbox#readme">прикладами</a>.
- Заміна значення атрибута `src` елемента `<img>` в модальному вікні перед відкриттям. Використовуй готову розмітку модального вікна із зображенням з прикладів бібліотеки <a href="https://basiclightbox.electerious.com/">basicLightbox</a>.

### Розмітка елемента галереї

Посилання на оригінальне зображення повинно зберігатися в data-атрибуті `source` на елементі `<img>`, і вказуватися в `href` посилання. Не додавай інші HTML теги або CSS класи, крім тих, що містяться в цьому шаблоні.

``` html
<div class="gallery__item">
  <a class="gallery__link" href="large-image.jpg">
    <img
      class="gallery__image"
      src="small-image.jpg"
      data-source="large-image.jpg"
      alt="Image description"
    />
  </a>
</div>
```

Зверни увагу на те, що зображення обгорнуте посиланням, отже по кліку за замовчуванням користувач буде перенаправлений на іншу сторінку. Заборони цю поведінку за замовчуванням.

### Закриття з клавіатури

### УВАГА
Наступний функціонал не обов'язковий для здавання завдання, але буде хорошою додатковою практикою.

Додай закриття модального вікна після натискання клавіші `Escape`. Зроби так, щоб прослуховування клавіатури було тільки доти, доки відкрите модальне вікно. Бібліотека <a href="https://basiclightbox.electerious.com/">basicLightbox</a> містить метод для програмного закриття модального вікна.

## Завдання 2 - бібліотека SimpleLightbox

Зроби таку саму галерею як в першому завданні, але використовуючи бібліотеку <a href="https://simplelightbox.com/">SimpleLightbox</a>, яка візьме на себе обробку кліків по зображеннях, відкриття і закриття модального вікна, а також гортання зображень за допомогою клавіатури.

Необхідно трохи змінити розмітку картки галереї, використовуй цей шаблон.

``` html
<a class="gallery__item" href="large-image.jpg">
  <img class="gallery__image" src="small-image.jpg" alt="Image description" />
</a>
```

Виконуй це завдання у файлах `02-lightbox.html` і `02-lightbox.js`. Розбий його на декілька підзавдань:

Створення і рендер розмітки на підставі масиву даних `galleryItems` і наданого шаблону елемента галереї. Використовуй готовий код з першого завдання.
Підключення скрипту і стилів бібліотеки, використовуючи <a href="https://cdnjs.com/libraries/simplelightbox">CDN сервіс cdnjs</a>. Необхідно додати посилання на два файли: `simple-lightbox.min.js` і `simple-lightbox.min.css`.
Ініціалізація бібліотеки після створення і додання елементів галереї у `div.gallery`. Для цього ознайомся з документацією <a href="https://simplelightbox.com/">SimpleLightbox</a> - насамперед секції «Usage» і «Markup».
Подивися в документації секцію «Options» і додай відображення підписів до зображень з атрибута `alt`. Нехай підпис буде знизу і з'являється через 250 мілісекунд після відкриття зображення.
